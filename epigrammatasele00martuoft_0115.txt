EPIGRAMMATON LIB. V

III
Accola iam nostrae Degis, Germanice, ripae,
a famulis Histri qui tibi venit aquis,
laetus et attonitus viso modo praeside mundi,
adfatus comites dicitur esse suos:
‘Sors mea quarn fratris melior, cui tarn prope fas est 5
cernere, tam longe quern colit ille deum)

IV
Fetere multo Myrtale solet vino,
sed fallat ut nos, folia devorat lauri
merumque cauta fronde, non aqua miscet.
Hanc tu rubentem prominentibus venis
quotiens venire, Paule, videris contra, 5
dicas licebit ‘Myrtale bibit laurum)

V

Sexte, Palatinae cultor facunde Minervae,
ingenio frueris qui propiore dei—
nam tibi nascentes domini cognoscere curas
et secreta ducis pectora nosse licet—z
sit locus et nostris aliqua tibi parte libellis, 5
qua Pedo, qua Marsus quaque Catullus erit.
ad Capitolini caelestia carmina belli
grande cothurnati pone Maronis opus.

VI

Si non est grave nec nimis molestum,

Musae, Parthenium rogate vestrum:

sic te serior et beata quondam

salvo Caesare finiat senectus

et sis invidia favente felix, 5
sic Burrus cito sentiat parentem:

III 1 Diegis (3) Gilbert (disyllab.) 6 quem] quam ΒΑ
IV 1 myrtale ΒΑ : tuccius CA (sed v. 6 myrtale)
V 2 fueris ut vid. ΒΑ 5 locus] solus CA 7 ad om. CA

VI 5 fatente Heinsius

