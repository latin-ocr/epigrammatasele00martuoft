EPIGRAMMATON LIB. II

LXXXI
Laxior hexaphoris tua sit lectica licebit:
cum tamen haec tua sit, Zoile, sandapila est.
LXXXII
Abscisa servom quid figis, Pontice, lingua?
nescis tu populum, quod tacet ille, loqui?
‘LXXXV
Vimine clausa levi niveae custodia coctae,
hoc tibi Saturni tempore munus erit.
dona quod aestatis misi tibi mense Decembri
si quereris, rasam tu mihi mitte togam.
LXXXVI
Quod nec carmine glorior supino
nec retro lego Sotaden cinaedum,
nusquam Graecula quod recantat echo
nee dictat mihi luculentus Attis
mollem debilitate galliambon: 5
non sum, Classice, tarn malus poeta.
quid si per gracilis vias petauri
invitum iubeas subire Ladan?
turpe est difficiles habere nugas
et stultus labor est ineptiarum. 10
scribat carmina circulis Palaemon,
me raris iuvat auribus placere.

LXXXVIII

Nil recitas et vis, Mamerce, poeta videri.
quidquid vis esto, dummodo nil recites.

LXXXI hab. R 2 scand- R (L anie corr.)

LXXXII hab. T 1 quid figis AA: quod fugis CA (fort. pro
quod figis) : quid fingis CA 2 nesci T: nescin Beverland

LXXXV lzab. T 1 coptae BA (pro coctae) z coeptae CA 3 ae-
state ΒΑ 4 queris T

LXXXVI 4 dicta ΒΑ 5 debilitatem BA 8 inuitum ex in-
uictum ΒΑ ut vid. 10 inertiarum BA

LXXXVIII hab. TR 2 esto uis ut vid. CA recitas ΑΑ

