M. VAL. MARTIALIS

XXXII

Et latet et lucet Phaethontide condita gutta,
ut videatur apis nectare clusa suo.

dignum tantorum pretium tulit illa laborum:
credibile est ipsam sic voluisse mori.

XXXIII

Plena laboratis habeas cum scrinia libris,
emittis quare, Sosibiane, nihil?

‘Edent heredes' inquis ‘mea carmina.' Quando?
tempus erat iam te, Sosibiane, legi.

XXXIV

Sordida cum tibi sit, verum tamen, Astale, dicit,
quisquis te niveam dicit habere togam.

XXXV
Frontibus adversis molles concurrere dammas
vidimus et fati sorte iacere pari.

spectavere canes praedam, stupuitque superbus
venator cultro nil superesse suo.

Vnde leves animi tanto caluere furore? 5
sic pugnant tauri, sic cecidere viri.
XXXVI

Cana est barba tibi, nigra est coma: tinguere barbam
non potes—haec causa est—et potes, OIe, comam.

XXXVII

‘Centum Coranus et ducenta Mancinus,
trecenta debet Titius, hoc bis Albinus,

XXXII lmb. T 3 laborum AACA (—ri): malorum ΒΑ

XXXIII hab. T 3 me CA XXXIV hab. T 1 dicis
CA 1y 2 dixit falso ascripserunt codici T edd.

XXXV hab. T 2 satis arte T tacere ΒΑ 3 superbis
CA (—is pro -us) 5 animae AA: animi ΒΑΕΑ

XXXVI hab. R 1 coma] coria R 2 est et AABA‘: esset

(es sed) CA: est sed Ital.
XXXVII vv. 1-2, 6-10 hab. T 1 coracinus CA

