EPIGRAMMATON LIB. VIII

defluat et lento splendescat turbida lino
amphora centeno consule facta minor.

Continget nox quando meis tam candida mensis?
tam iusto dabitur quando calere mero?

Cum te, Flacce‚ mihi reddet Cythereia Cypros,
luxuriae fiet tam bona causa meae.

XLVII

Pars maxillarum tonsa est tibi, pars tibi rasa est,
pars vulsa est. Vnum quis putat esse caput?

XLVIII

Nescit cui dederit Tyriam Crispinus abollam,
dum mutat cultus induiturque togam.

quisquis habes, umeris sua munera redde, precamur:
non hoc Crispinus te sed abolla rogat.

non quicumque capit saturatas murice vestes 5
nec nisi deliciis convenit iste color.

si te praeda iuvat foedique insania lucri,
qua possis melius fallere, sume togam.

XLIX (L)
Quanta Gigantei memoratur mensa triumphi
quantaque nox superis omnibus illa fuit,
qua bonus accubuit genitor cum plebe deorum
et licuit Faunis poscere vina Iovem:
tanta tuas celebrant, Caesar, convivia laurus; 5
exhilarant ipsos gaudia nostra deos.
vescitur omnis eques tecum populusque patresque
et capit ambrosias eum duce Roma dapes.

XLV 3 limo codd. ut vid. (sedlino XG) 5 contingit CA (pro -et?)
7 cytheria BA : cytherea CA 8 turn Heinsius

XLVII hab. R , 1 rasa est AACA : rasa ΒΑ z sort. rasast 2
p. uulsa est AABA : p. tibi uulsa CA putat AACA ε putet ΒΑ

XLVIII 1 Nescis ΒΑ 5 sapit L scurtatas (Ps‘, scitantas Q)
vel saturatas (-ta L> ΒΑ 8 quo L possit CA

XLIX 5 caesar (ce-) celebrant BA: celebrat caesar (ce-) CA

