M. VAL. MARTIALIS

LXVI

Par scelus admisit Phariis Antonius armis:
abscidit voltus ensis uterque sacros.

illud, laurigeros ageres cum laeta triumphos,
hoc tibi, Roma, caput, cum loquereris, erat.

Antoni tamen est peior quam caussa Pothini:
hic facinus domino praestitit, ille sibi.

LXVII
Cessatis, pueri, nihilque nostis,
Vaterno Rasinaque pigriores,
quorum per vada tarda navigantes
lentos tinguitis ad celeuma remos.
iarn prono Phaethonte sudat Aethon 5
exarsitque dies et hora lassos
interiungit equos meridiana.
at vos tam placidas vagi per undas
tuta luditis otium carina.
non nautas puto vos, sed Argonautas. 10

LXXVII
Nec mullus nec te delectat, Baetice, turdus,
nec lepus est umquam nec tibi gratus aper 3
nec te liba iuvant nec sectae quadra placentae,
nec Libye mittit nec tibi Phasis aves:
capparin et putri cepas allece natantis ,ς
et pulpam dubio de petasone voras,
teque iuvant gerres et pelle melandrya cana,
resinata bibis vina, Falerna fugis.
Nescio quod stomachi vitium secretius esse

suspicor : ut quid enim, Baetice, saprophagis ? 10

LI}V1 1 Phariis Ital. ε fartis (-tus) BA (t pro i) : paruis CA 5
es LBXVH 2 Rasinaque] res inique CA 9 carinae CA

LXXVII 3 secta BA 4 auos CA (ο pro e) 5 capparis CA

7 iuuat CA

