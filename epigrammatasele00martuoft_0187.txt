EPIGRAMMATON LIB. VIII

XIX
Pauper videri Cinna vult 3 et est pauper.

XX

Cum facias versus nulla non luce ducenos,
Vare, nihil recitas. Non sapis, atque sapis.

XXI

Phosphore, redde diem: quid gaudia nostra moraris?
Caesare venturo, Phosphore, redde diem.

Roma rogat. Placidi numquid te pigra Bootae
plaustra vehunt, lento quod nimis axe venis?

Ledaeo poteras abducere Cyllaron astro: 5
ipse suo cedet nunc tibi Castor equo.

Quid cupidum Titana tenes? Iam Xanthus et Aethon
frena volunt, vigilat Memnonis alma parens.

tarda tamen nitidae non cedunt sidera luci,
et cupit Ausonium luna videre ducem. 10

Iam, Caesar, vel nocte veni: stent astra licebit,
non derit populo te veniente dies.

XXII
Invitas ad aprum, ponis-mihi, Gallice, porcum.
hybrida sum, si das, Gallice, verba mihi.

XXIII

Esse tibi videor saevus nimiumque gulosus,
qui propter cenam, Rustice, caedo cocum.
si levis ista tibi flagrorum causa videtur,
ex qua vis causa vapulet ergo cocus?

XX hab. R 1 ducentas R (pro -ntos2) ε ducentos Q (etfort. BA)
2 vare ΑΑΒΑ : quare CA XXI vv. 1-4‚ 9-12 lzab. T; vv. 1—2
hab. R 4 axe AA: igne BACA 5 poteris CA abducere (EA)
vcl add· (XBC) CA 6 tunc CA 7 et om. CA (per haplogr.)
8 uigilant CA 10 luna] roma T (etfori. ΛΑ) ausoniam . . . lucem
BA 11 uenis tenet T: ueni (L) vel ueni sint (PQf) BA ε uenient CA
(ueni stent G) 12 derit] erit T XXII 2 sum] sunt ΒΑ
XXIII hab. R

