M. VAL. MARTIALIS

et dicis mihi, Cotta, ‘Vis in auro?'
Quisquam plumbea vina volt in auro? 5

L

Frangat Idumaeas tristis Victoria palmas,
plange, Favor, saeva pectora nuda manu 3
mutet Honor cultus, et iniquis munera flammis
mitte coronatas, Gloria maesta, comas.
Heu facinus! prima fraudatus, Scorpe, iuventa 5
occidis et nigros tam cito iungis equos.
curribus illa tuis semper properata brevisque
cur fuit et vitae tam prope meta tuae?

LI
Sidera iam Tyrius Phrixei respicit agni
taurus et alternum Castora fugit hiems ;
ridet ager, vestitur humus, vestitur et arbor,
Ismarium paelex Attica plorat Ityn.
quos, Faustine‚ dies, quales tibi Roma †Ravennae† 5
abstulit! o soles, o tunicata quies!
o nemus, o fontes solidumque madentis harenae
litus et aequoreis splendidus Anxur aquis,
et non unius spectator lectulus undae,
qui videt hinc puppes fluminis, inde maris! ιο
Sed nec Marcelli Pompeianumque, nec illic
sunt triplices thermae nec fora iuncta quater,
nec Capitolini summum penetrale Tonantis
quaeque nitent caelo proxima templa suo.
Dicere te lassum quotiens ego credo Quirino: 15
‘Quae tua sunt, tibi habe: quae mea, redde mihi.'

L 2 fauore CA 5 primae CA 7 tues CA 8 c’ur] cui
CA uisae CA LI 5 qualem tibi BA: quale sit tibi CA
(quales tibi C) rauennam BA: -nae CA (pro Ravenne nom. propr.
voc. casm) 6 tunicate BA 7 madentis] dentis CA 8
Anxur] axis BA 10 maris BA: rates CA 11 Sed neque BA
13 penetra BA

