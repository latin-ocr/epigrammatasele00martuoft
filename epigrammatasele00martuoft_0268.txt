EPIGRAMMATON LIB. X

Hispanae pete Tarraconis arces:

illine te rota tollet et citatus 5
altam Bilbilin et tuum Salonem

quinto forsitan essedo videbis.

Quid mandem tibi quaeris? Vt sodales

paucos, sed veteres et ante brumas

triginta mihi quattuorque visos 10
ipsa protinus a via salutes

et nostrum admoneas subinde Flavum

iucundos mihi nec laboriosos

secessus pretio paret salubri,

qui pigrum faciant tuum parentem. 15
Haec sunt. Iam tumidus vocat magister
castigatque moras, et aura portum

laxavit melior: vale, libelle:

navem, scis puto, non moratur unus.

CIV 4 petet corr. pete BA ut vid. (seq. t) 6 tuam salonam ΒΑ
8 quaeriscit s. CA (ci pro u) 9 sed Ital. ; et codd. brumam CA
15 faciunt CA 16 tumidus BA: timidos CA 19 non BA:

nec CA

