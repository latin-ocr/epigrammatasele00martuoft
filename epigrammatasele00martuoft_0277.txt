EPIGRAMMATON LIB. XI

XXXIX

Cunarum fueras motor, Charideme, mearum
et pueri custos adsiduusque comes.
iam mihi nigrescunt tonsa sudaria barba
et queritur labris puncta puella meis3
sed tibi non crevi: te noster vilicus horret, 5
te dispensator, te domus ipsa pavet.
ludere nec nobis nec tu permittis amare3
nil mihi vis et vis cuncta licere tibi.
corripis, observas, quereris, suspiria ducis,
et vix a ferulis temperat ira tua. 10
si Tyrios sumpsi cultus unxive capillos,
exclamas ‘Numquam fecerat ista pater’ 3
et numeras nostros adstricta fronte trientes,
tamquam de cella sit cadus ille tua.
Desine; non possum libertum ferre Catonem. 15
esse virum iam me dicet amica tibi.

XLI
Indulget pecori nimium dum pastor Amyntas
et gaudet fama luxuriaque gregis,
cedentes oneri ramos silvamque fluentem
vicit, concussas ipse secutus opeS.
triste nemus dirae vetuit superesse rapinae 5
damnavitque rogis noxia ligna pater.
Pingues, Lygde, sues habeat vicinus Iollas:
te satis est nobis adnumerare pecus.

XLII

Vivida cum poscas epigrammata, mortua ponis
lemmata. Qui fieri, Caeciliane, potest?

XXXIX hab. T v2 adsiduisque T 4 iuncta AA: puncta BACA

puellis (-aeis Ἡ ΕΑ ut vid. (puella tuis X, puella suis V) 5 crevit
AABA: crevi CA 6 ipse T 9 queris T 10 temperat ira
sua ΑΛ (tua Beverland) : abstinet ira manum BACA 13 triantis T

XLI 5 ruinae Rooy XLII hab. T 2 quid AACA:

qui BA fleri CA

