EPIGRAMMATON LIB. VIII

hoc longum tibi, vita dum manebit, 15
hoc et post cineres erit tributum.

XXXIX

Qui Palatinae caperet convivia mensae
ambrosiasque dapes non erat ante locus:

hic haurire decet sacrum, Germanice, nectar
et Ganymedea pocula mixta manu.

Esse velis, oro, serus conviva Tonantis: 5
at tu si properaS, Iuppiter, ipse veni.

XL

Non horti neque palmitis beati

sed rari nemoris, Priape, custos,

ex quo natus es et potes renasci,

furaces, moneo, manus repellas

et silvam domini focis reserves: 5
si defecerit haec, et ipse lignum es.

XLI

‘'l‘ristis Athenagoras non misit munera nobis
quae medio brumae mittere mense solet.'
An sit Athenagoras tristis, Faustine, videbo:

me certe tristem fecit Athenagoras.

XLII

Si te sportula maior ad beatos
non corruperit, ut solet, licebit
de nostro, Matho, centies laveris.

XXXIX 3 audire BA (pro aurire) 5 oro (EA) vel ore (XB)
CA 6 aut ABG

XL 5 foci CA

XLI hab. T

XLII 3 laberis CA

