EPIGRAMMATON LIB. VII

LXXX
Quatenus Odrysios iam pax Romana triones
temperat et tetricae conticuere tubae,
hunc Marcellino poteris, Faustine, libellum
mittere: iam chartis, iam vacat ille iocis.
sed si parva tui munuscula quaeris amici 5
commendare, ferat carmina nostra puer:
non qualis Geticae satiatus lacte iuvencae
Sarmatica rigido ludit in amne rota,
sed Mitylenaei roseus mangonis ephebus
vel non caesus adhuc matre iubente Lacon. 10
at tibi captivo famulus mittetur ab Histro
qui Tiburtinas pascere possit oves.

LXXXI

‘Triginta toto mala sunt epigrammata libro.’
Si totidem bona sunt, Lause, bonus liber est.

LXXXIII
Eutrapelus tonsor dum circuit ora Luperci
expingitque genas, altera barba subit.

LXXXIV
Dum mea Caecilio formatur imago Secundo
spirat et arguta picta tabella manu,
i, liber, ad Geticam Peucen Histrumque iacentem:
haec loca perdomitis gentibus ille tenet.
’ parva dabis caro sed dulcia dona sodali: 5
certior in nostro carmine vultus erit3
casibus hic nullis, nullis delebilis annis
vivet, Apelleum cum morietur opus.

LXXX 5 amicae CA 6 seret BA : ferat CA 8 rigido ΒΑ :
gelido CA ludet BA (i.e. -it 3) 10 caecus CA uiuente
(ium) BA 12 posset CA (i. e. -it3)

LXXXIV 2 manum CA 3 iom. CA tacentem BA 7

nullis semel CA (cum LP) debilis flebilis CA (pro geliilisb
11*

