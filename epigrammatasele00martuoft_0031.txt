EPIGRAMMATON LIB. I
XXX

Chirurgus fuerat, nunc est vispillo Diaulus.
coepit quo poterat clinicus esse modo.

XXXII

Non amo te, Sabidi, nec possum dicere quare:
hoc tantum possum dicere, non amo te.

XXXIII

Amissum non flet cum sola est Gellia patrem,
si quis adest iussae prosiliunt lacrimae.

non luget quisquis laudari, Gellia, quaerit,
ille dolet vere qui sine teste dolet.

XXXVI
Si, Lucane, tibi vel si tibi, Tulle, darentur
qualia Ledaei fata Lacones habent,
nobilis haec esset pietatis rixa duobus,
quod pro fratre mori vellet uterque prior,

diceret infernas et qui prior isset ad umbras: 5
‘vive tuo, frater, tempore, vive meo.²

XXXVIII

Quem recitas meus est, o Fidentine, libellus:
sed male cum recitas, incipit esse tuus.

XXXIX

Si quis erit'raros inter numerandus amicos,
quales prisca fides famaque novit anus,

XXX 2 quo BA ι’ quod CA
XXXII hab. R

XXXIII hab. R 1, 3 gallia R (cum VX aliis) 3 luget] hcet CA
XXXVI 5 si qui BA: et qui CA -
XXXVIII hab. R ι quae citas R XXXIX hab. T

2*

