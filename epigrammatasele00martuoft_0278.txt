M. VAL. MARTIALIS

mella iubes Hyblaea tibi vel Hymettia nasei,
et thyma Cecropiae Corsica ponis api!

XLIV
Orbus es et locuples et Bruto consule natus:
esse tibi veras credis amicitias?
sunt verae, sed quas iuvenis, quas pauper habebas.
qui novus est, mortem diligit ille tuam.

XLVIII
Silius haec magni celebrat monimenta Maronis,
iugera facundi qui Ciceronis habet.
heredem dominumque sui tumulive larisve
non alium mallet nec Maro nec Cicero.

XLIX (L)
Nulla est hora tibi qua non me, Phylli, furentem
despolies: tanta calliditate rapis.
nunc plorat speculo fallax ancilla relicto,
gemma vel a digito vel cadit aure lapis;
nunc furtiva lucri fieri bombycina possunt, 5
profertur Cosmi nunc mihi siccus onyx3
amphora nunc petitur nigri cariosa Falerni,
expiet ut somnos garrula saga tuos 3
nunc ut emam grandemve lupum mullumve bilibrem,
indixit cenam dives amica tibi. 10
Sit pudor et tandem veri respectus et aequi:
nil tibi, Phylli, nego 3 nil mihi, Phylli, nega.

L (XLIX)

Iam prope desertos cineres et sancta Maronis
nomina qui coleret pauper et unus erat.

XLII 4 et] ea T XLIV hab. T 3 uerae] iure T
XLVIII 3 tumulique larisue CA XLIX vv. 1-6‚ 11—12 hab. T
2 dispolias ΑΑ z despolies BACA 8 somno BA 10 et dixit
BA (pro edixim: indixit CA 12 Phylli alt.] phylle CA (et in
lemm. AD PYLLVM) L om. BA (Idem lemma atque XLVIII
habuisse videtur) : post XLVIII Ital.‚f0rt. recte

