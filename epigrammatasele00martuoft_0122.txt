M. VAL. MARTIALIS
XXII

Mane domi nisi te volui meruique videre,
sint mihi, Paule, tuae longius Esquiliae.
sed Tiburtinae sum proximus accola pilae,
qua videt anticum rustica Flora Iovem:
alta Suburani vincenda est semita clivi
et numquam sicco sordida saxa gradu,
vixque datur longas mulorum rumpere mandras
quaeque trahi multo marmora fune vides.
illud adhuc gravius quod te post mille labores,
Paule, negat lasso ianitor esse dorni.
exitus hic operis vani togulaeque madentis:
vix tanti Paulum mane videre fuit.
Semper inhumanos habet officiosus amicos:
rex, nisi dormieris, non potes esse meus.

XXIII

Herbarum fueras indutus, Basse, colores,
iura theatralis dum siluere loci.

quae postquam placidi censoris cura renasci
iussit et Oceanum certior audit eques,

non nisi vel cocco madida vel murice tincta
veste nites et te sic dare verba putas.

Quadringentorum nullae sunt, Basse, lacernae
aut meus ante omnis Cordus haberet equum.

XXIV

Hermes Martia saeculi voluptas,
Hermes omnibus eruditus armis
Hermes et gladiator et magister,
Hermes turba sui tremorque ludi,

10

ΙΤΙ
ΧΧΙΙ 3 sunt ut vid. BA (sunt in L, sunt P, sum Q) 5 Sub. Ital. τ
suburbani codd. 7 murorum BA rumpere BA: uincere CA
10 lassa ΒΑ 12 tanti] tandem CA XXIII 2 iure C=⁴⁵¹ (non A)
3 censotus CA 5 tinctam ut vid. CA XXIV 3 Η. g. (om. et) BA

