EPIGRAMMATON LIB. I

CXVI
Hoc nemus aeterno cinerum sacravit honori
Faenius et culti iugera pulchra soli.
hoc tegitur cito rapta suis Antulla sepulchro,
hoc erit Antullae mixtus uterque parens.
si cupit hunc aliquis, moneo, ne speret agellum: 5
perpetuo dominis serviet iste suis.

CXVII
Occurris quotiens, Luperce, nobis,
‘Vis mittam puerum' subinde dicis,
‘cui tradas epigrammaton libellum,
lectum quem tibi protinus remittam?'
Non est quod puerum, Luperce, vexes. 5
longum est, si velit ad Pirum venire,
et scalis habito tribus sed altis.
quod quaeris propius petas licebit.
Argi nempe soles subire Letum:
contra Caesaris est forum taberna 10
scriptis postibus hine et inde totis,
omnis ut cito perlegas poetas.
illinc me pete. Nec roges Atrectum—
hoc nomen dominus gerit tabernae—z
de primo dabit alterove nido 15
rasum pumice purpuraque cultum
denaris tibi quinque Martialem.
‘Tanti non es’ ais? SapiS‚ Luperce.

CXVIII

(jui legisse satis non est epigrammata centum,
nil illi satis est, Caediciane‚ mali.

CXVI hab. T 1 aeternum ΛΑ cinerem ΒΑ honore CA 2 pulchra
AACA z pauca BA 3 suis om. T 5 mones peret T 6 suus CA
CXVII occurrit ΒΑ 6 uelis CA 8 petas propius CA 13

petes CA arrectum (pro adrectum vel atr-) CA 15 nido nornen
nido
EA (pro nornen, i. e. nomen corr. nido)

CXVIII lmb. T 2 deciliane BA

