M. VAL. MARTIALIS

LX

Adlatres licet usque nos et usque

et gannitibus inprobis lacessas,

certum est hanc tibi pernegare famam,

olim quam petis, in meis libellis

qualiscumque legaris ut per orbem. 5
Nam te cur aliquis sciat fuisse?

ignotus pereas, miser, necesse est.

non derunt tamen hac in urbe forsan

unus vel duo tresve quattuorve,

pellem rodere qui velint caninam: 10
nos hac a scabie tenemus ungues.

LXII

Iure tuo nostris maneas licet, hospes, in hortis,
si potes in nudo ponere membra solo,

aut si portatur tecum tibi magna supellex:
nam mea iam digitum sustulit hospitibus.

nulla tegit fractos—nec inanis—culcita lectos, 5 ,
putris et abrupta fascia reste iacet.

sit tamen hospitium nobis commune duobus:
emi hortos, plus est: instrue tu ,· minus est.

LXIII

‘Quid sentis' inquis ‘de nostris, Marce libellis?'
sic me sollicitus, Pontice, saepe rogas.

Admiror, stupeo: nihil est perfectius illis,
ipse tuo cedet Regulus ingenio.

‘Hoc sentis?' inquis ‘faciat tibi sic bene Caesar, 5
sic Capitolinus Iuppiter.’ Immo tibi.

LX 4 a ΒΑ z in CA 5 urbem ΒΑ : orbem CA 8 derunt] erunt BA

LXII 4 dicitum CA 6 fascea ΒΑ 8 instructum m. ΒΑ
(tum pro tu)

