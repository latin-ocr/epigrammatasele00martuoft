M. VAL. MARTIALIS

XIV

Versus scribere posse te disertos
adfirmas, Laberi: quid ergo non vis?
versus scribere qui potest disertos,
conscribat, Laberi: virum putabo.

XV

Dum Phaethontea formica vagatur in umbra,
inplicuit tenuem sucina gutta feram.

sic modo quae fuerat vita contempta manente,
funeribus facta est nunc pretiosa suis.

XVII ’

Cinnam, Cinname, te iubes vocari. ·
non est hic, rogo, Cinna, barbarismus?
tu si Furius ante dictus esses,

Fur ista ratione dicereris.

XVIII

Sancta Salonini terris requiescit Hiberis,
qua melior Stygias non videt umbra domos.
sed lugere nefas: nam qui te, Prisce, reliquit,
vivit qua voluit vivere parte magis.

XIX

Non de vi neque caede nec veneno,
sed lis est mihi de tribus capellis:
vicini queror has abesse furto.

hoc iudex sibi postulat probari:

tu Cannas Mithridaticumque bellum

XIV 4 conscribat Schneidewin : non scribat codd.

XV hab. TR 1 uag. form. CA, sed corr. ut vid.
TLQ madente CA

XVII 1 Cinnam cinnam BA (sed Cinname cinam Ρ)

XVIII hab. TR 2 domus ΒΑ

5

3 contenta

XIX hab. Τ 1 de vi] diui BA 5 Carrhas Luc. Maller.

