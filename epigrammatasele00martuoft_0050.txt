M. VAL. MARTIALIS

Issa est deliciae catella Publi. 5
hanc tu, si queritur, loqui putabis;

sentit tristitiamque gaudiumque.

collo nixa cubat capitque somnos,

ut suspiria nulla sentiantur 3

et desiderio coacta ventris 10
gutta pallia non fefellit ulla,

sed blando pede suscitat toroque

deponi monet et rogat levari.

castae tantus inest pudor catellae,

ignorat Venerem3 nec invenimus ¹5
dignum tam tenera virum puella.

Hanc ne lux rapiat suprema totam,

picta Publius exprimit tabella,

in qua tam similem videbis Issam,

ut sit tarn similis sibi nec ipsa. 20
Issam denique pone cum tabella:

aut utramque putabis esse veram,

aut utramque putabis esse pictam.

CX

Scribere me quereris, Velox, epigrammata longa.
ipse nihil scribis: tu breviora facis.

CXI

Cum tibi sit sophiae par fama et cura deorum,
ingenio pietas nec minor ipsa suo:

ignorat meritis dare munera, qui tibi librum
et qui miratur, Regule, tura dari.

8 colla ΒΑ nexa CA ¹3 monet et rogat l. ΒΑ (cum M) :
rogat et monet eleuari CA 15—16 om. CA

CX lmb. T

CXI cnm CX confl. BA : post CXII colloc. CA 1 deorum ΒΑ :
laborum CA 2 tuo Ital. 3 quid ΒΛ (pro quit; seq. t)
4 iura CA

