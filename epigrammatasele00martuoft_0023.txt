M. VAL. MARTIALIS
EPIGRAMMATON

LIBER I

SPERO me secutum in libellis meis tale temperamentum ut
de illis queri non possit quisquis de se bene senserit, cum
salva infimarum quoque personarum reverentia ludant 3 quae
adeo antiquis 'auctoribus defuit ut nominibus non tantum

veris abusi sint sed et magnis. Mihi fama vilius constet et 5

probetur in me novissimum ingenium. Absit a iocorum
nostrorum simplicitate malignus interpres nec epigrammata
mea scribat: inprobe facit qui in alieno libro ingeniosus
est. Lascivam verborum veritatem, id est epigrammaton
linguam, excussarem, si meum esset exemplum: sie scribit
Catullus, sic Marsus, sic Pedo, sic Gaetulicus, sic quicumque
perlegitur. Si quis tamen tam ambitiose tristis est ut apud
illum in nulla pagina latine loqui fas sit, potest epistola vel
potius titulo contentus esse. Epigrammata illis scribuntur
qui solent spectare Florales. Non intret Cato theatrum
meum, aut si intraverit, spectet. Videor mihi meo iure
facturus si epistolam versibus clusero :

Nosses iocosae dulce cum sacrum Florae

festosque lusus et licentiam volgi,

cur in theatrum, Cato severe, venisti?

an ideo tantum veneras, ut exires?

Emsr. titulum VALERIVS MARTIALIS LECTORI SVO
SALVTEM exhibet CAfort. recte 3 infim- ex infirm· ut vid. BA

ro scripsit ΒΑ z scribit CA 13 latina eloqui ΒΑ (pro latinae, i. e.
—ne, oqui)

10

15

20

