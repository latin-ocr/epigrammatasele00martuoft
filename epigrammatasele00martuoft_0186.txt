M. VAL. MARTIALIS

dat populus, dat gratus eques, dat tura senatus,
et ditant Latias tertia dona tribus:

hos quoque secretos memoravit Roma triumphos, 5
nec minor ista tuae laurea pacis erat,

quod tibi de sancta credis pietate tuorum.
Principis est virtus maxima nosse suos.

XVI
Pistor qui fueras diu, Cypere,
causas nunc agis et ducena quaeris:
sed consumis et usque mutuaris.
A pistore, Cypere‚ non recedis:
et panem facis et facis farinam. 5

XVII
Egi, Sexte, tuam pactus duo milia causam.
misisti nummos quod mihi mille quid est?
‘Narrasti nihil’ inquis ‘et a te perdita causa est.'
Tanto plus debes, Sexte, quod erubui.

XVIII
Si tua, Cerrini‚ promas epigrammata vulgo,
vel mecum possis vel prior ipse legi:
sed tibi tantus inest veteris respectus amici
carior ut mea sit quam tua fama tibi.
sic Maro nec Calabri temptavit carmina Flacci, 5
Pindaricos nosset cum superare modos,
et Vario cessit Romani laude cothurni,
cum posset tragico fortius ore loqui.
Aurum et opes et rura frequens donabit amicus:
qui velit ingenio cedere rarus erit. 10

XV 4 latiae CA 5 memorabit BA : memorauit CA 6 erit BA ε
erat CA 8 maxima (Δί) vel maxime (ΡΩ) BA: maxima (A) velmax-
ime gE) CA ε maxima ex maxime D XVI 4 A (E) velE (X) CA
5 rapinam BA : farinam CA XVII hab. T 2 quid e CA ut vid.
(quid est EA, quidem XBC) XVIII vv. 1—6, 9-10 hab. T
1 Sic CA 2 poscis B>— 6 possit AA (pro posset Ζ) (cf. v. 8) :
nosset BACA 9 donauit CA (cum L ante cotr.) (i. e. -bit)

