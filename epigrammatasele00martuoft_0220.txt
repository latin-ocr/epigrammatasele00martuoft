M. VAL. MARTIALIS

nunc has, nunc illas reficit mutatque fenestras:
dum tantum aedificet, quidlibet ille facit,

oranti nummos ut dicere possit amico 5
unum illud verbum Gellius ‘Aedifico'
XLVIII

Heredem cum me partis tibi, Garrice, quartae
per tua iurares sacra caputque tuum,
credidimus—quis enim damnet sua vota libenter ?-—
et spem muneribus fovimus usque datis;
inter quae rari Laurentem ponderis aprum 5
misimus: Aetola de Calydone putes.
at tu continuo populumque patresque vocasti 3
ructat adhuc aprum callida Roma meum:
ipse ego—quis credat ?-—conviva nec ultimus haesi,
sed nec costa data est caudave missa mihi. 10
De quadrante tuo quid sperem, Garrice? Nulla
de nostro nobis uncia venit apro.

XLIX
Haec est illa meis multum cantata libellis,
quam meus edidicit lector amatque togam.
Partheniana fuit· quondam, memorabile vatis

munus: in hac ibam conspiciendus eques,

dum nova, dum nitida fulgebat splendida lana, 5
dumque erat auctoris nomine digna sui:

nunc anus et tremulo vix accipienda tribuli,
quam possis niveam dicere iure tuo.

Quid non longa dies, quid non consumitis anni?

haec toga iam non est Partheniana, mea est. 10

XLVI 3 nunc i AACA: aut i. ΒΑ mutatque AA: mutatue BA :
que (om. mutat) CA 4 quodlibet ut vid. R

XLVIII hab. T Ι, 11 gallice CA (sedin lemm. DE GARmco) 3
quis enim damnet AACA : damnet quis enim BA 5 interim q. ΒΑ
6 putas CA 8 pallida Dousa 9 haesit T

XLIX 2 q. m. didicit ΒΑ (unde quamque m. d. ΡΩ) 4 achinam
CA (pro hac ibam)

