M. VAL. MARTIALIS

XXVI

Lusit Nereidum docilis chorus aequore toto
et vario faciles ordine pinxit aquas.

fuscina dente minax recto fuit, ancora curvo:
credidimus remum credidimusque ratem,

et gratum nautis sidus fulgere Laconum 5
lataque perspicuo vela tumere sinu.

Quis tantas liquidis artes invenit in undis?
aut docuit lusus hos Thetis aut didicit.

XXVII

Saecula Carpophorum, Caesar, si prisca tulissent,
non Parthaoniam barbara terra feram,
non Marathon taurum, Nemee frondosa leonem,
Arcas Maenalium non timuisset aprum.
hoc armante manus hydrae mors una fuisset, 5
huic percussa foret tota Chimaera semel.
igniferos possit sine Colchide iungere tauros,
possit utramque feram vincere Pasiphaes.
si sit, ut aequorei revocetur fabula monstri,
Hesionen solvet solus et Andromedan. 10
Herculeae laudis numeretur gloria: plus est
bis denas pariter perdomuisse feras.

XXVIII
Augusti labor hic fuerat committere classes
et freta navali sollicitare tuba.

Caesaris haec nostri pars est quota? vidit in undis
et Thetis ignotas et Galatea feras 3

XXVI hab. H 3 recto Rooy: nectho AA: nexu Ital.

XXVII hab. H 2 non amarathon cum b. t. fera AA (cf v. 3} ;
om. Ital. (vers.fict1'ct'1tn1 exhibent codd. aliquot ‘Iam nullum in monstris
orbe fuisset opus') ε corr. Buecheler 7 ign. AA: ignipedes Ital.
iungere Gronovius: uincere H 7, 8 posset Ital. 9 sit ut
Jln'nsins : Situs AA

XXVIII hab. H

