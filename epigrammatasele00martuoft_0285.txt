EPIGRAMMATON LIB. XI

at tu non cessas totis tussire diebus. 5
Non est haee tussis, Parthenopaee, gula est.

LXXXIX

Intactas quare mittis mihi, Polla, coronas?
a te vexatas malo tenere rosas.

XCI

Aeolidos Canace iacet hoc tumulata sepulchro,
ultima cui parvae septima venit hiems.
ah scelus, ah facinus! properas qui flere, viator,
non licet hic vitae de brevitate queri:
tristius est leto leti genus: horrida vultus 5
apstulit et tenero sedit in ore lues,
ipsaque crudeles ederunt oscula morbi
nec data sunt nigris tota labella rogis.
Si tam praecipiti fuerant ventura volatu,
debuerant alia sata venire via. 10
sed mors vocis iter properavit cludere blandae,
ne posset duras flectere lingua deas.

XCII
Mentitur qui te vitiosum, Zoile, dicit.
non vitiosus homo es, Zoile, sed vitium.

XCIII

Pierios vatis Theodori flamma penates
abstulit. Hoc Musis et tibi, Phoebe, placet?
O scelus, o magnum facinus crimenque deorum,
non arsit pariter quod domus et dominus!

LXXXVI 6 haec (hec) AABA: hoc CA LXXXIX 1 quere
(quaere) CA mihi mittis Q (cf. F) 2 uexatas a te BA: a te
uexatas CA mallo CA XCI 1 Aeolidos] Aeolis heu N canache
codd. 2 ultimas (EA) vel ultima CA 3 ah bis om. BA quid
BA: qui CA (quia E) 6 aptilit CA teneros CA (seq. s) 10
sacta CA XCIII hab. TR

MART. ΕΡ. sc, En. 18

