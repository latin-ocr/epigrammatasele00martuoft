EPIGRAMMATON LIB. Ι

optamus tibi milies, Calene.
hoc si contigerit, fame peribis.

C

Mammas atque tatas habet Afra, sed ipsa tatarum
dici et mammarum maxima mamma potest.

CI

Illa manus quondam studiorum fida meorum
et felix domino notaque Caesaribus,
destituit primos viridis Demetrius annos:
quarta tribus lustris addita messis erat.
ne tamen ad Stygias famulus descenderet umbras, 5
ureret inplicitum cum scelerata lues,
cavimus et domini ius omne remisimus aegro:
munere dignus erat convaluisse meo.
sensit deficiens sua praemia meque patronum
dixit ad infernas liber iturus aquas. 10

CII
Qui pinxit Venerem tuam, Lycori‚

blanditus, puto, pictor est Minervae.

CIII
‘Si dederint superi decies mihi milia centum ⁷
dicebas nondum, Scaevola, iustus eques,
‘qualiter O vivam, quam large quamque beate 1’
Riserunt faciles et tribuere dei.
sordidior multo post hoc toga, paenula peior, 5
calceus est sarta terque quaterque cute:
deque decem plures semper servantur olivae,
explicat et cenas unica mensa duas,

17 optamus AACA: optemus ΒΑ C hab. T

Cl 3 viridis] uiridesque CA 7 aegro] ergo ΒΑ

Clll 4 Aiserunt CA (Miserunt Αἵ) 6 et Heinsius terque
quaterque ΒΑ : bisque quaterque CA 7 tibi nunc BA : semper CA

3*

