M. VAL. MARTIALIS
XXVI

Seminane, bibis quantum subsellia quinque
solus: aqua totiens ebrius esse potes 3
nec consessorum vicina nomismata tantum,

aera sed a cuneis ulteriora petis.
non haec Paelignis agitur vindemia prelis
uva nec in Tuscis nascitur ista iugis,
testa sed antiqui felix siccatur Opimi,
egerit et nigros Massica cella cados.
A copone tibi faex Laletana petatur,
si plus quam decies, Sextiliane‚ bibis.

XXVII

Hesterna tibi nocte dixeramus,
quincunces puto post decem peractos,
cenares hodie, Procille, mecum.

tu factam tibi rem statim putasti

et non sobria verba subnotasti
exemplo nimium periculoso:

μισῶ μνάμονα συμπόταν, Procille.

XXVIII

Hesterno fetere mero qui credit Acerram,
fallitur: in lucem semper Acerra bibit.

XXIX

Fama refert nostros te, Fidentine, libellos
non aliter populo quarn recitare tuos.

mea vis dici, gratis tibi carmina mittam:

si dici tua vis, hoc erne, ne mea sint.

10

XXVI 4 petis BA: bibis CA 9 Laeetana Friedlaenderad 1. xlix. 22
XXVII 2 qui nunc est CA 3, 7 procelle BA: procille CA

4 saetam BA (e pro c) XXVIII hab. R
XXIX hab. T 4 hoc om. T: haec Ital. ι en Schneidewin

