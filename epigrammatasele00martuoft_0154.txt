M. VAL. MARTIALIS

sed crebros iubet. Exitum requiris?
Vinum Phryx, oculus bibit venenum.

LXXIX

Tristis es et felix. Sciat hoc Fortuna caveto:
ingratum dicet te, Lupe, si scierit.

LXXX

Vt nova dona tibi, Caesar, Nilotica tellus
miserat hibernas ambitiosa rosas.

navita derisit Pharios Memphiticus hortos,
urbis ut intravit limina prima tuae:

tantus veris honos et odorae gratia Florae 5
tantaque Paestani gloria ruris erat,

sic, quacumque vagus gressumque oculosque ferebat,
tonsilibus sertis omne rubebat iter.

At tu Romanae iussus iam cedere brumae
mitte tuas messes, accipe, Nile, rosas. 10

LXXXII
Quidam me modo, Rufe, diligenter
inspectum, velut emptor aut lanista,
cum vultu digitoque subnotasset,
‘Tune es, tune’ ait ‘ille Martialis,
cuius nequitias iocosque novit 5
aurem qui modo non habet Batavam?'
Subrisi modice, levique nutu
me quem dixerat esse non negavi.
‘ Cur ergo' inquis ‘habes malas lacernas?'
Respondi: ‘quia sum malus poeta.' 10
Hoc ne saepius accidat poetae,
mittas, Rufe, rnihi bonas lacernas.

LXXIX 2 dicit ΒΑ <pro -cet Γ) LXXX hab. TR
1 tibi in fine versus CA 4 orbis ΑΑ 5 uenis CA (n pro r) 7
uagus (R) vel uagos (T) ΑΛ : uagus BACA 8 tonsilibus AABA :

textilibus CA

LXXXII 2 inspector BA: inspectum CA 5 notauit CA (cf v. 3)
6 habebat auam ΒΑ 12 mihi ruse BA

