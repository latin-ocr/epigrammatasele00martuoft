EPIGRAMMATON LIB. V

Hermes, quem timet Helius sed unum, 5
Hermes, cui cadit Advolans sed uni,

Hermes vincere nec ferire doctus,

Hermes subpositicius sibi ipse,

Hermes divitiae locariorum,

Hermes cura laborque ludiarum, 10
Hermes belligera superbus hasta,

Hermes aequoreo minax tridente,

Hermes casside languida timendus,

Hermes gloria Martis universi,

Hermes omnia solus et ter unus. 15

XXV

â€˜ Quadringenta tibi non sunt, Chaerestrate: surge,
Le'itus 6006 venit: sta, fuge, curre, late.'

Ecquis, io, revocat discedentemque reducit?
ecquis, io, largas pandit amicus opes?

quem chartis famaeque damus populisque loquendum? 5
quis Stygios non volt totus adire lacus?

hoc, rogo, non melius quam rubro pulpita nimbo
spargere et effuso permaduisse croco?

quam non sensuro dare quadringenta caballo,
aureus ut Scorpi nasus ubique micet? 10

O frustra locuples, o dissimulator amici,
haec legis et laudas? Quae tibi fama perit!

XXVI

Quod alpha dixi, Corde, paenulatorum
te nuper, aliqua cum iocarer in charta,
si forte bilem movit hic tibi versus,
dicas licebit beta. me togatorum.

XXIV 8 ipsi BA: ipse CA. 12 aequorea CA
XXV 2 Letus BA sta] st! Schneidewin 6 qui BA : quis (A
11 amici BA: amice CA

XXVI hab. T 2 locares ut vid, CA 4 beata T: betam CA

