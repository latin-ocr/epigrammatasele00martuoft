EPIGRAMMATON LIB. V

commodius nisi forte tibi potiusque videtur
Saturnalicias perdere, Varro, nuces.

XXXI

Aspice quam placidis insultet turba iuvencis
et sua quam facilis pondera taurus amet.
cornibus hic pendet summis, vagus ille per armos
currit et in toto ventilat arma bove.
at feritas inmota riget: non esset harena 5
tutior et poterant fallere plana magis.
nec trepidant gestus, sed de discrimine palmae
securus puer est sollicitumque pecus.

XXXII

Quadrantem Crispus tabulis, Faustine, supremis
non dedit uxori. ‘Cui dedit ergo?' Sibi.

XXXIII

Carpere causidicus fertur mea carmina: qui sit
nescio: si sciero, vae tibi, causidice.

XXXIV

Hanc tibi, Fronto pater, genetrix Flaccilla, puellam
oscula commendo deliciasque meas,

parvola ne nigras horrescat Erotion umbras
oraque Tartarei prodigiosa canis.

inpletura fuit sextae modo frigora brumae, 5
vixisset totidem ni minus illa dies.

inter tam veteres ludat lasciva patronos
et nomen blaeso garriat ore meum.

mollia non rigidus caespes tegat ossa nec illi,
terra, gravis fueris: non fuit illa tibi. 10

XXXI hab. T 2 tam ΒΑ amat T 3 hine CA 7 sed (set)
de AABA2 et ne CA parmas CA XXXIII hab. TR XXXIV
hab. TR 3 sqq. nov. epigr. codd. : corr. Ital. 3 paruula (-uola) ne
AACA: pallida nec BA 5 sexto ut vid. ΑΑ 6 ne AACA 7
i.t.] interim CA (pro interiam, Ipro T) 8 blesso ΑΑ 9 non r.
AACA: nec r. BA

MART. ΕΡ. sc. En. ⁷ 8

