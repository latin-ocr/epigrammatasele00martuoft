EPIGRAMMATON LIB. I

XXI

Cum peteret regern, decepta satellite dextra
ingessit sacris se peritura focis.
sed tam saeva pius miracula non tulit hostis
et raptum flammis iussit abire virum:
urere quarn potuit contempto Mucius igne, 5
hanc spectare manum Porsena non potuit.
Maior deceptae fama est et gloria dextrae:
si non errasset, fecerat illa minus.

XXII

Quid nunc saeva fugis placidi lepus ora leonis Ρ
frangere tam parvas non didicere feraS.
servantur magnis isti cervicibus ungues
nec gaudet tenui sanguine tanta sitis.

praeda canum lepus est, vastos non implet hiatus: 5
non timeat Dacus Caesaris arma puer.
XXIV

Aspicis incomptis illum, Deciane, capillis,
cuius et ipse times triste supercilium,
qui loquitur Curios adsertoresque Camillos?

nolito fronti credere: nupsit heri.

XXV

Ede tuos tandem populo, Faustine‚ libellos
et cultum docto pectore profer opus,-
quod nec Cecropiae damnent Pandionis arces
nec sileant nostri praetereantque senes.
ante fores stantem dubitas admittere Famam 5
teque piget curae praemia ferre tuae?
post te victurae per te quoque vivere chartae
incipiant: cineri gloria sera venit.

XXI vv. 1-6 hab. R 7 decepta CA
XXII hab. T 1 nunc] non Dousa ore T
XXIV hab. T XXV 4 nostris BA

MART. ει). sc. tn. 2

