EPIGRAMMATON LIB. VIII

LXXV

Dum repetit sera conductos nocte penates
Lingonus a Tecta Flaminiaque recens,
expulit offenso vitiatum pollice talum
et iacuit toto corpore fusus humi.
quid faceret Gallus, qua se ratione moveret? 5
ingenti domino servulus unus erat,
tam macer ut minimam posset vix ferre lucernam:
succurrit misero casus opemque tulit.
quattuor inscripti portabant vile cadaver,
accipit infelix qualia mille rogus; 10
hos comes invalidus summissa voce precatur,
ut quocumque velint corpus inane ferant:
permutatur onus stipataque tollitur alte
grandis in angusta sarcina sandapila.

Hic mihi de multis unus, Lucane, videtur 15
cui merito dici ‘mortue Galle' potest.
LXXVI

‘Dic verum mihi, Marce, dic amabo 3

nil est quod magis audiam libenter.'

sic et cum recitas tuos libellos,

et causam quotiens agis clientis,

oras, Gallice, me rogasque semper. 5
Durum est me tibi quod petis negare.

vero verius ergo quid sit audi:

verum, Gallice, non libenter audis.

LXXVIII

Quos cuperet Phlegraea suos victoria ludos,
Indica quos cuperet pompa, Lyaee‚ tuos,

LXXV 1 conductus‘ BA (cum AG& 3 uitiato CA 4 fuscus CA

7 posse nivid. CA ro rkpgos ut vid. {A 13 opus CAI 1⁵5
Ἑέξᾶτηξυὶῗί CA 164qalglei CA (igin-i? 2)Β 7 ᾳιιοὲῖζῖἓῑξ ve} 913Ξὲ
(ΡΩ) ΒΑ LXXVIII 1 uiatoria CA 2 cupere BA lyae CA

MART. ΕΡ. sc- En. 13

