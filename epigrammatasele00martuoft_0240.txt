M. VAL. MARTIALIS

nec te barbara contumeliosi

calcatum rota conterat bubulci ,· 5
sic et cornibus aureis receptis

et Romanus eas utraque ripa:

Traianum populis suis et urbi,

Thybris te dominus rogat, remittas.

VIII

Nubere Paula cupit nobis, ego ducere Paulam
nolo: anus est. Vellem, si magis esset anus.

IX
Vndenis pedibusque syllabisque
et multo sale, nec tamen protervo
notus gentibus ille Martialis
et notus populis—quid invidetis ?-
non sum Andraemone notior caballo. 5

X

Cum tu, laurigeris annum qui fascibus intras,
mane salutator limina mille teras,
hic ego quid faciam? quid nobis, Paule, relinquis,
qui de plebe Numae densaque turba sumus?
qui me respiciet dominum regemque vocabo? 5
hoc tu—sed quanto blandius l—ipse facis.
lecticam sellamve sequar? nec ferre recusas,
per medium pugnas et prior isse lutum.
saepius adsurgam recitanti carmina? tu stas
et pariter geminas tendis in ora manus. 10
Quid faciet pauper cui non licet esse clienti?
dimisit nostras purpura vestra togas.

VII 5 contera (EA) vel -at CA 6 aureus BA ut vid. (-eis ΡΩ) :
aureis CA 8 populisuis CA orbi ut vid. CA 9 dominum
CA VIII hab. TR IX 2 nec m. CA X 1
intrat CA tcum L) 3 relinquis cum var. lect. relinquas ut vzd CA
5 quis BA: qui CA respicies CA 6 quantu CA ipsa CA 7
recusa CA 8 et BA : set (i. e. sed) CA ire ΒΑ z iste CA (isse C)
9 tostas CA 12 dimisi CA vestra togas] uestratos CA

