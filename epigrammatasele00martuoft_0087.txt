EPIGRAMMATON LIB. III

quod constat decies tibi non spatiosa supellex,
libra quod argenti milia quinque rapit,

aurea quod fundi pretio carruca paratur,
quod pluris mula est quam domus empta tibi:

haec animo credis magno te, Quinte, parare?
falleris: haec animus, Quinte, pusillus emit.

LXIII

Cotile, bellus homo es: dicunt hoc, Cotile, multi.
audio: sed quid sit, dic mihi, bellus homo?

‘Bellus homo est, flexos qui digerit ordine crinea
balsama qui semper, cinnama semper olet ς

cantica qui Nili, qui Gaditana susurrat. 5
qui movet in varios bracchia volsa modos:

inter femineas tota qui luce cathedras
desidet atque aliqua semper in aure sonat,

qui legit hinc illinc missas scribitque tabellas3
pallia vicini qui refugit cubiti3 10

qui scit quam quis amet, qui per convivia currit,
Hirpini veteres qui bene novit avos.'

Quid narras? hoc est, hoc est homo, Cotile‚ bellus?
res pertricosa est, Cotile, bellus homo.

LXIV
Sirenas hilarem navigantium poenam
blandasque mortes gaudiumque crudele,
quas nemo quondam deserebat auditas,
fallax Vlixes dicitur reliquisse.
Non miror: illud, Cassiam, mirarer, 5
si fabulantem Canium reliquisset.

LXII 3 deci (sid) BA 7 magno credis AACA: credis
magno ΒΑ

LXIII vv. 1-4 lmb. R 2 dic m. cotile b. h. BA 5 qui et g.
BA gaditani CA 6 choros BA: modos CA 9 missa CA
13 hoc est semel CA cot. h. b. CA

LXIV hab. T 1 ponam CA (pro poenam) 2 crudelem CA

