M. VAL. MARTIALIS

Claudia diffusas ubi porticus explicat umbras,
ultima pars aulae deficientis erat. 10
Reddita Roma sibi est et sunt te praeside, Caesar,
deliciae populi, quae fuerant domini.

ΙΙΙ

Quae tam seposita est, quae gens tam barbara, Caesar,
ex qua spectator non sit in urbe tua?
venit ab Orpheo cultor Rhodopeius Haemo,
venit et epoto Sarmata pastus equo,
et qui prima bibit deprensi fiumina Nili, 5
et quem supremae Tethyos unda fen't;
festinavit Arabs, festinavere Sabaei,
et Cilices nimbis hic maduere suis.
crinibus in nodum torti venere Sicambri,
atque aliter tortis crinibus Aethiopes. 10
vox diversa sonat populorum, tum tamen una est,
cum verus patriae diceris esse pater.

IV
Turba gravis paci placidaeque inimica quieti,
quae semper miseras sollicitabat opes,
traducta est †Getulis† nec cepit harena nocentis:
et delator habet quod dabat exilium.

exulat Ausonia profugus delator ab urbe: 5
haec licet inpensis principis adnumeres.
V

Iunctam Pasiphaen Dictaeo credite tauro:
vidimus, accepit fabula prisca fidem.

nec se miretur, Caesar, longaeva vetustas:
quidquid fama canit, praestat harena tibi.

ΙΙ 11 sibi Ital.: om. T

111 hab. T 7 araps ΑΛ 9 tortis Ital.

IV hab. T 3 tr. e. gerulis Munro: tr. e. Geticis Ital.: tradita
Gaetulis Panormita 5—6 nov. epigr. Schneidewin

V hab. T 4 praestat ΑΑε donat Ital.

