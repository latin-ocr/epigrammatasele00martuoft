M. VAL. MARTIALIS

XVI

Sunt bona, sunt quaedam mediocria, sunt mala plura
quae legis hic: aliter non fit, Avite‚ liber.

XVII

Cogit me Titus actitare causas
et dicit mihi saepe ‘Magna res est?
Res magna est, Tite, quam facit colonus.

XVIII

Quid te, Tucca, iuvat vetulo miscere Falerno
in Vaticanis condita musta cadis?
quid tantum fecere boni tibi pessima vina?
aut quid fecerunt optima vina mali?
de nobis facile est, scelus est iugulare Falernum 5
et dare Campano toxica saeva mero.
convivae meruere tui fortasse perire:
amphora non meruit tam pretiosa mori.

XIX ,
Si memini, fuerant tibi quattuor, Aelia, dentes:
expulit una duos tussis et una duos.

iam secura potes totis tussire diebus:
nil istie quod agat tertia tussis habet.

XX

Dic mihi, quis furor est? turba spectante vocata
solus boletos, Caecssiane, voras.

Quid dignum tanto tibi ventre gulaque precabor?
Boletum qualem Claudius edit, edas.

XVI hab. R 2 fit AABA: sit CA (s pro f)
cassvclaelg hab. R 6 saeua (scaeua ΑΛ) mero AABA: uina

XX hab. R 1 furor est] sur-orem R (-em pro e, i. e. est) 3 uen-
tri gulaeque (-leque) ΒΑ

