EPIGRAMMATON LIB. XII

LXXXVII

Bis Cotta soleas perdidisse se questus,
dum neglegentem ducit ad pedes vernam,
qui solus inopi praestat et facit turbam,
excogitavit—homo sagax et astutus—

ne facere posset tale saepius damnum:
excalceatus ire coepit ad cenam.

LXXXVIII

Tongilianus habet nasum, scio, non ego. Sed iam
nil praeter nasum Tongilianus habet.

LXXXIX

Quod lana caput alligas, Charine,
non aures tibi sed dolent capilli.

XC

Pro sene, sed clare, votum Maro fecit amico,
cui gravis et fervens hemitritaeos erat,

si Stygias aeger non esset missus ad umbras,
ut caderet magno victima grata Iovi.

Coeperunt certam medici spondere salutem. 5
ne votum solvat nunc Maro vota facit.

XCII
Saepe rogare soles qualis sim, Prisce, futurus,
si fiam locuples simque repente potens.

Quemquam posse putas mores narrare futuros?
dic mihi, si fias tu leo, qualis eris?

LXXXVII 3 urbam ΒΑ 4 sagax] suatax CA

LXXXVIII 1 non nego Ital„ sort. recte

LXXXIX hab. T ’ 1 alligat CA

XC hab. T 1 clare AABA: caro CA 3 esset AACA: iret
ΒΑ : isset Heinsius umbras AA ε undas BACA 6 nunc mora f.
(om. vota* T XCII hah. T. Post XCIII in ΒΑ
(propter similitudinem Engratnnzalzcttz XCI, XCIII Ζ) 3 quarn-
quam T futurus CA (pro -ros)

