M. VAL. MARTIALIS

IX

Clarus vfronde Iovis, Romani fama cothurni,
spirat Apellea redditus arte Memor.

X

Contulit ad saturas ingentia pectora Turnus.
Cur non ad Memoris carmina? Frater erat.

XI

Tolle, puer, calices tepidique toreumata Nili
et mihi secura pocula trade manu

trita patrum labris et tonso pura ministro ,-
anticus mensis restituatur honor.

Te potare decet gemma qui Mentora frangis 5
in scaphium moechae, Sardanapalle, tuae.

XII

Ius tibi natorum vel septem, Zoile‚ detur,
dum matrem nemo det tibi, nemo patrem.

XIII
Quisquis Flaminiam teris, viator,
noli nobile praeterire marmor.
Vrbis deliciae salesque Nili,
ars et gratia, lusus et voluptas,
Romani decus et dolor theatri 5
atque omnes Veneres Cupidinesque
hoc sunt condita, quo Paris, sepulchro.

XIV

Heredes, nolite brevem sepelire colonum:
nam terra est illi quantulacumque gravis.

IX cum VIII confl. CA

X 2 Cui CA eat CA

XI cnm X confl. CA 3 tonsor ΒΑ 4 restituitur CA (pro
-etur 2) 5 portare B* XII 2 nemo det nemo tibi p. CA ut vid.

