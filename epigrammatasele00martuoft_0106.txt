M. VAL. MARTIALIS

LXII

Tibur in Herculeum migravit nigra Lycoris,
omnia dum fieri candida credit ibi.

LXIII

Dum petit a Baulis mater Caerellia Baias,
occidit insani crimine mersa freti.

gloria quanta perit vobis! haec monstra Neroni
nec iussae quondam praestiteratis, aquae.

LXIV

Iuli iugera pauca Martialis

hortis Hesperidum beatiora

longo Ianiculi iugo recumbunt:

lati collibus eminent recessus

et planus modico tumore vertex 5
caelo perfruitur sereniore

et curvas nebula tegente valles

solus luce nitet peculiari:

puris leniter admoventur astris

celsae culmina delicata villae. 10
Hinc septem dominos videre montis

et totam licet aestimare Romam,

Albanos quoque Tusculosque colles

et quodcumque iacet sub urbe frigus,

Fidenas veteres brevesque Rubras, ¹5
et quod virgineo cruore gaudet

Annae pomiferum nemus Perennae.

Illinc Flaminiae Salariaeque

LXII lzab. R Tibur in herculeum ΛΑ (erculeo R): Tibur her-
culeum ΒΑ : Tiburiae herculeum CA

LXIII hab. T 3 neronis CA 4 iussa ΒΑ
LXIV 1 Tulli CA (sed v. 36 Iuli) 2 heseridum ΒΑ 4 eminent
ΒΑ : imminent CA 9 admonentur CA (n pro u) 10 uittae BA

&T pro L) 11 domino CA 14 facit BA: iacet (Ἀ 16 virgIne
nequiore Munro 18 illinc BA: illic CA

