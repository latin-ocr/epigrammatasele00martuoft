M. VAL. MARTIALIS

LXXXI
Lector et auditor nostros probat, Aule, libellos,
sed quidam exactos esse poeta negat.
non nimium curo: nam cenae fercula nostrae
malim convivis quam placuisse cocis.

LXXXII
Dixerat astrologus periturum te cito, Munna,
nec, puto, mentitus dixerat ille tibi.
narn tu dum metuis ne quid post fata relinquas,
hausisti patrias luxuriosus opes

bisque tuum deciens non toto tabuit anno: 5
dic mihi, non hoc est, Munna, perire cito?
LXXXIII

Inter tanta tuae miracula, Caesar, harenae,
quae vincit veterum munera clara ducum,
multum oculi, sed plus aures debere fatentur
se tibi quod spectant qui recitare solent.

LXXXIV
Cum tua sacrilegos contra, Norbane, furores

staret pro domino Caesare sancta fides,
haec ego Pieria ludebam tutus in umbra,

ille tuae cultor notus amicitiae.

me tibi Vindelicis Raetus narrabat in oris 5
nescia nec nostri nominis Arctos erat:

o quotiens veterem non inficiatus amicum
dixisti ‘Meus est iste poeta, meus l'

omne tibi nostrum quod bis trieteride iuncta

ante dabat lector, nunc dabit auctor opus. 10

LXXXI hab. T 1 aure BA 3 coronam Τ 4 malim
AACA: mallem BA: malo DN LXXXII hab. T 1 perituru
T munnam T 4 ausisti BA 5 tum CA 6 nonne N
LXXXIII 3 oculis et (i. e. oculi set) CA 4 setibi (sic, ut vid.) qui
sp. CA LXXXIV 3 hac CA umbram CA ut vid. 5 Raetus
wel Moesus) Rutgersius et Heinsius : mestus ΒΑ : raptas CA 6
nostris CA 9 quo CA iuncta veliuncto BA: om. CA 10 lictor

vel lector CA

