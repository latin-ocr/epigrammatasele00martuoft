M. VAL. MARTIALIS

XLIII

Effert uxores Fabius, Chrestilla maritos,
funereamque toris quassat uterque facem.
victores committe, Venus: quos iste manebit

exitus una duos ut Libitina ferat.

XLIV

Titulle, moneo, vive: semper hoc serum est,

sub paedagogo coeperis licet, serum est.

at tu, miser Titulle, nec senex vivis,

sed omne limen conteris salutator

et mane sudas urbis osculis udus, 5
foroque triplici sparsus ante equos omnis

aedemque Martis et colosson Augusti

curris per omnis tertiasque quintasque.

rape, congere, aufer, posside: relinquendum est.

superba densis arca palleat nummis, 10
centurn explicentur paginae Kalendarum,

iurabit heres te nihil reliquisse,

supraque pluteum te iacente vel saxum,

fartus papyro dum tibi torus crescit,

flentis superbus basiabit eunuchos. 15

XLV

Priscus ab Aetnaeis mihi, Flacce, Terentius oris
redditur: hanc lucem lactea gemma notet,

XLIII hab. T 1 sanius CA (ue. Fab-) 2 sunereamque vel
sen· CA 3 committit BA XLIV 3 uiues ut vid. ΒΑ (tle. -is)
5 oculis CA ut vid. (sed osculis A) 6 quos CA 8 omnes BA :
omnia CA 9 coger CA (co pro con) est om. BA fort. relinquen-
dumst 10 pallea mummis CA 12 iurauit CA (τῖε. -bit)
14 satus CA 15 superbum ΒΑ

XLV 1 etheneis BA a nocet BA

