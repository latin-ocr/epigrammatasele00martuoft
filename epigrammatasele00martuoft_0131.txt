EPIGRAMMATON LIB. V

LVI

Cui tradas, Lupe, filium magistro

quaeris sollicitus diu rogasque.

Omnes grammaticosque rhetorasque

devites moneo: nihil sit illi

cum libris Ciceronis aut Maronis, 5
famae Tutilium suae relinquat ;

si versus facit, abdices poetam]

artes discere vult pecuniosas?

fac discat citharoedus aut choraules 3

si duri puer ingeni videtur, 10
praeconem facias vel architectum.

LVII

Cum voco te dominum, noli tibi, Cinna, placere:
saepe etiam servum sic resaluto tuum.

LVIII

Cras te victurum, cras dicis, Postume, semper.
dic mihi, cras istud, Postume, quando venit?

quam longe cras istud, ubi est? aut unde petendum?
numquid apud Parthos Armeniosque latet?

iam cras istud habet Priami vel Nestoris annos. 5
cras istud quanti, dic mihi, posset emi?

cras vives? hodie iam vivere, Postume, serum est:
ille sapit quisquis, Postume, vixit heri.

LIX

Quod non argentum, quod non tibi mittimus aurum
hoc facimus causa, Stella diserte, tua.

quisquis magna dedit, voluit sibi magna remitti ,·
fictilibus nostris exoneratus eris.

LVI 1 lupem BA ' 4 diuites ΒΑ (cum EG) 6 utilium CA
relinquat BA ε relinquas CA LVII hab. TR 2 resoluto ΑΑ
(cum L) tuum ex meum BA LVIII 1 te] bene D 3 longe
est BA : longe (om. est) CA :fort. longest 6 posset BA: possit
CA 7 vives] uiuis BA tardum ΒΑ : serum CA

