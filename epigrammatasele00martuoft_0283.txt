EPIGRAMMATON LIB. XI

LXXVI

Solvere, Paete, decem tibi me sestertia cogis,
perdiderit quoniam Bucco ducenta tibi.

ne noceant, oro, mihi non mea crimina: tu qui
bis centena potes perdere, perde decem.

LXXIX

Ad primum decuma lapidem quod venimus hora,
arguimur lentae crimine pigritiae.

non est ista quidem, non est mea, sed tua culpa est
misisti mulas qui mihi, Paete, tuas.

LXXX

Litus beatae Veneris aureum Baias,

Baias superbae blanda dona Naturae,

ut mille laudem, Flacce, versibus Baias,

laudabo digne non satis tamen Baias.

Sed Martialem malo, Flacce, quam Baias. 5
optare utrumque pariter inprobi votum est.

quod si deorum munere hoc tibi detur,

quid gaudiorum est Martialis et Baiae!

LXXXII
A Sinuessanis conviva Philostratus undis
conductum repetens nocte iubente larem
paene imitatus obit saevis Elpenora fatis,
praeceps per longos dum ruit usque gradus.
Non esset, Nymphae, tam magna pericula passus
si potius vestras ille bibisset aquas.

&XXVI hab. T 1 pede T 3 erimi T: carmina ΒΑ 4
pe e

LXXIX 3 est (Pf) vel om. (LQ) BA uiae BA (pro quidem 3) :
quidem CA culpa, om. est, Q LXXX 1 Letus CA
2 dature (-rae) BA 3 uer-s. flacce CA 4 tamen satis ΒΑ :
satis tamen CA 5 mallo CA 6 obtare L ( et fort. BA)

inprobum BA: inprobi CA LXXXII 3 vel obit

